---
layout: default
title: mywriting
---
To know more about Oriya/Odia language, check [Wikipedia](https://en.wikipedia.org/wiki/Odia_language) or [Britannica](https://www.britannica.com/topic/Oriya-language)

**Mukta Bihanga (ମୁକ୍ତ ବିହଙ୍ଗ)**

ଦୂରେ ବହୁ ଦୂରେ<br>
ନୀଳ ଆକାଶ ତଳେ<br>
କଳା ପାହାଡ଼ ସମ<br>
ଘନ ଅନ୍ଧକାର…<br>

ସେ ପାହାଡ଼ ଲଙ୍ଘି ତୋତେ<br>
ଉଡିିବାକୁ ହେବ ତୋତେ ଆଜି<br>
ଖୋଜିବାକୁ ପୁଣି ଥରେ<br>
ତୋ ମନର ମୁକ୍ତ ବିହଙ୍ଗ ।<br>

**Ratira Pratikshya (ରାତିର ପ୍ରତିକ୍ଷା)**

ରାତିର ଅନ୍ଧକାର ଲେଉଟିଲେ,<br>
ସାଥେ ଆଣେ ଗଭୀର ଶୂନ୍ୟତା <br>
ଶୂନ୍ୟତାର ଢେଉ ତଳେ ଉଙ୍କି ମାରେ<br>
ମୋ ମନର ଅସରନ୍ତି ପ୍ରଶ୍ନମାଳ ।<br>

ହେଲେ ସାଉଁଟି ଆଣେ ସେସବୁ<br>
ଚେତନାର ଆଞ୍ଜୁଳାରେ,<br>
ପୁଣି ଥରେ ଖୋଜି ପାଇବା ପାଇଁ<br>
କିଛିଟା ସମ୍ଭାବ୍ୟ ଉତ୍ତର ।<br>

ନୀଳ ଆକାଶର ଆଲୋକ ଛିଟାରେ<br>
ରାତିର ଅନ୍ଧକାର ହୁଏ ଆଲୋକିତ<br>
ହେଲେ ପଛେ ଛାଡିଯାଏ<br>
ଶୂନ୍ୟତା-ପ୍ରଶ୍ନମାଳ-ସମ୍ଭାବ୍ୟ ଉତ୍ତର ।<br>

କେବଳ ଆହୁ ଏକ <br>
ରାତିର ପ୍ରତିକ୍ଷାରେ…<br>

**Ahsa (ଆଶା)**

ଅଣଓସାରିଆ ରାସ୍ତାଟିର ପଥିକ ମୁଁ ସାଜିଛି <br>
ତା ଦିଗବଳୟ ଲଙ୍ଘିଯିବାର ଆଶା ଯେ ମୁଁ ବାନ୍ଧିଛି<br>
ଆଶା ନୁହେଁ, ତାହା ଏକ ମରୀଚିକା ।<br>

ଆଶା ପାଇବାର, ଆଉ ଏକ ମଣିଷ ତ<br>
ପୁଣି କେବେ ସମାଜର ସ୍ବିକୃତି<br>
ଆଶା ଖୋଜି ପାଇବାର, ହଜିଲା ପରିଚୟ ତ<br>
ପୁଣି କେବେ ନିଜେ ନିଜକୁ ।<br>

ଦିଗବଳୟେ ଆଜି ତାରାଟି ଯାଇଛି ଅସ୍ତ<br>
ହେଲେ ମୋ ଆଶାର ପରିସୀମା ହୋଇଛି ଆହୁରି ପ୍ରଶସ୍ତ<br>
ଆଶା ନୁହେଁ, ତାହା ଏକ ମରୀଚିକା ।<br>

**Chaddi Asichi Tamaku (ଛାଡି ଆସିଛି ତମକୁ…)**

ସ୍ମୃତିର ଅଜଣା ପ୍ରାନ୍ତେ<br>
ଚେତନାର ଦୂର ଦିଗବଳୟେ<br>
ସମୟର କେଉଁ ଏକ ଅନୁକୋଣେ<br>
ମୁଁ ଛାଡି ଆସିଛି ତମକୁ… <br>

ଅନୁଭବିଛି ତୁମ ମନର ଶୂନ୍ୟତା<br>
ମୋତେ ପାଶୋରି ଦେବାର ବ୍ୟର୍ଥ ପ୍ରଚେଷ୍ଟା<br>
ପୁଣି କେବେ ଫେରି ପାଇବାର ଅସରନ୍ତି ପ୍ରତୀକ୍ଷା<br>
ହେଲେ ମୁଁ ଛାଡି ଆସିଛି ତମକୁ… <br>

ପୂରୁବ ଆକାଶେ ସୂରୁଜ ଆସୁଛି ଉଇଁ<br>
ନୂଆ ସକାଳର ନୂତନ ପ୍ରତିଶ୍ରୁତି ନେଇ<br>
ଫେରିଯିିବାକୁ ହେବ ଆଜି ତୁମକୁ<br>
ଜୀବନର ଏହି ବାସ୍ତବତାକୁ… <br>

ମୋ ଜୀବନ ସଂଘର୍ଷର ଆଜି ହୋଇଛି  ଅନ୍ତ<br>
ହେଲେ ତୁମକୁ ଲଭି ପାଇଛି ବିଜୟ<br>
ତୁମ ସାଥେ ତୋଳିଥିଲି ଏକ ସୁନାର ବୋଇତ<br>
ସେ ବୋଇତରେ ଭାସିଯିବି ମୁଁ… <br>

ସ୍ମୃତିର ଅଜଣା ପ୍ରାନ୍ତକୁ<br>
ଚେତନାର ଦୂର ଦିଗବଳୟକୁ<br>
ସମୟର କେଉଁ ଏକ ଅନୁକୋଣକୁ ।<br>

**Puruna Smruti (ପୁରୁଣା ସ୍ମୃତି)**

କିଛିଟା ପୁରୁଣା ସ୍ମୃତି
ଶୀତ ସକାଳର କାକର ତଳେ ଓଢା,
ଆଉ କିଛିଟା ଅଭୂଲା ଅନୁଭୂତି...

ତୋ ସାଥେ ବାଣ୍ଟିଛି,
ଥଟ୍ଟା ମଜାର କେତେ ଯେ ଗୁମର କଥା
ପୁଣି କେବେ ରାଗ ଅଭିମାନର ଛଳନା
କେବେ ବଞ୍ଚିବାର ନୂତନ ପ୍ରେରଣା
ତ ଭବିଷ୍ୟତ ଗଢିବାର
ଆଉ ଏକ ନୂଆ ଯୋଜନା ।

ସମୟ ଯାଉଛି ବହି
ବାସ୍ତବତାର ନାଆଟିକୁ ଆଗକୁ ନେଇ
ତା କୂଳେ ଲାଗିଛି ସ୍ମୃତିର ଲମ୍ବା ପଟୁଆର...

ସେଇଠି ଭାସୁଅଛି ମୋର 
କିଛିଟା ପୁରୁଣା ସ୍ମୃତି
ତୋ ସାଙ୍ଗେ କଟାଇଥିବା,
ଆଉ କିଛିଟା ଅଭୂଲା ଅନୁଭୂତି…
